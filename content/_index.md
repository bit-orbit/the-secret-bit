---
date: "2020-09-13T18:27:58+01:00"
title: "The Secret Bit"
---

<div dir='rtl'>

[![the-secret-bit](/images/logo.svg)](/images/logo.svg)


در این چند سال که با لینوکس کار کردم، با ابزارهای مختلف آن آشنا شدم.
هر ابزار دفترچه راهنمایی به اسم
‌man page[^1]
دارد که هدف و مفهوم یک ابزار را توضیح می‌دهد، علاوه به این، یک
‌man page
تمامی سوییچ‌ها و آرگومان‌ها را به‌صورت کامل با مثال توضیح می‌دهد.
و چه چیز بهتر از اینکه برای یادگیری یک ابزار دفترچه راهنمای خود آن را بخوانیم؟

خب از نظر من خواندن دفترچه راهنما کار درستی است، ولی آیا تمامی سوییچ‌های یک
ابزار را می‌توانیم به خاطر بسپاریم؟

و آیا تمامی آن سوییچ‌ها نیاز دائمی و روزمره ما هستند؟

اگر موافق هستید، شروع به خواندن
man page
ابزاری مانند
nmap[^2]
کنید. به دلیل جامع بودن آن،
خواندنشان زمان زیادی از شما خواهد گرفت و البته زمانی هم برای درک کردن متن‌ها
باید بگذرانید. با وجود تعداد زیاد ابزارها و جامع بودن
man page
ها شما برای یادگیری ابزارها باید زمان زیاد را صرف کنید، و قول می‌دهم برخی از امکانات
یک ابزار برای شما کاربردی نخواهد بود. و حتی ممکن است بعد از گذشت زمانی
برخی از سوییچ‌ها را به فراموش بسپارید.

هر ابزار به دلیل ساخته‌شده است، شناخت کافی و پی بردن به هدف ابزارها
به شما کمک می‌کند تا در هر موقعیتی ابزار درست و مناسب را انتخاب کنید.


هر برنامه در یک زمینه خاص کارهای مختلفی می‌کند، برای یادگیری آن‌ها نیاز نیست
تمامی سوییچ‌ها را حفظ کنید، فقط باید علت وجودش را درک و قابلیت‌ها را بشناسید.
به فرض شما می‌دانید که برنامه
shutdown[^3]
سیستم‌عامل را خاموش می‌کند، قابلیت‌های این برنامه چه چیزهایی می‌تواند باشد؟
قاعدتاً باید بتواند سیستم را
reboot[^4]
هم بکند، و یا زمان خاموش شدن را مشخص کنید و این برنامه سیستم را خاموش کند.
و آیا این برنامه باید بتواند فایلی از اینترنت دانلود کند؟ قطعاً جواب شما هم **خیر** است

هدف این کتاب این است که راهنمای هر ابزار را با تجربه‌ای که از آن داریم بنویسیم.
تقریباً در تمامی زمینه‌های کامپیوتر ابزاری وجود دارد، قصد داریم که همه آن‌ها را پوشش 
دهیم.

> به امید جامعه‌ای که با قدرت جامعه رشد می‌کند، و به جامعه قدرت می‌بخشد.

<br/>

---


[^1]: به دفترچه راهنمای هر ابزار و وسیله‌ای
map page
یا
manual page
می‌گویند، که نحوه استفاده آن
توضیح داده‌شده است.


[^2]: ابزاری برای اسکن کردن شبکه و کامپیوترهای تحت شبکه است.

[^3]: کامندی که برای خاموش کردن سیستم به‌کار می‌رود

[^4]: کامندی که برای راه‌اندازی مجدد سیستم استفاده می‌شود.


</div>
